---
layout: page
title: Poetry
---

Knäppte igång rakapparaten.
Den började spinna.
Den surrade starkare och starkare.
Växte till ett dån.
Växte till en helikopter
och en röst – pilotens – trängde fram
genom dånet, skrek:
”Höll ögonen öppna!
Du ser det för sista gången.”
Vi lyfte.
Flög lågt över sommaren.

Tomas Tranströmer
UR "DET ÖPPNA FÖNSTRET"  (i "Mörkerseende", 1970)

Och din morsa var lycklig igen med nån ny kille igen
Dom stod och pussades på balkongen
Sen en vecka senare var det inget mer med det
Hon stod och rökte och skrek under fläkten
”Jävla karlar varför ska det vara så förbannat svårt
och ni två hör på se upp så att ni inte också blir såna jävla svin”

Markus Krunegård
Ur Ibland gör man rätt, ibland gör man fel

I hear the ancient footsteps like the motion of the sea
Sometimes I turn, there's someone there, other time it's only me
I am hanging in the balance of a perfect finished plan
Like every sparrow falling, like every grain of sand

Bob Dylan
Ur Every grain of sand

Salt, bittersalt
är havet, och klart och kallt.
På djupet multnar mycket,
men havet renar allt.
Vilt, rovdjursvilt
är bränningens glittrande språng,
men ingen människas tankar
är höga som havets sång.
Starkt, evigt och starkt
är vågornas väldiga tåg,
och stark av det eviga havet
var mjuk förgänglig våg.
Så ge ditt liv åt havet.
Det kräver blod av sin man,
men sist, djupt i det djupa,
får ingen en vila som han.

Karin Boye
Havet
Ur diktsamlingen "Härdarna".

På väg tillbaka mot verkstaden såg han att fukten höll på att försvinna ur luften och bestämde sig för att det nu var lägligt att bada, men Amaranta hade hunnit före. Han påbörjade därför dagens andra fisk. Han höll på att trä fiskens stjärtfena på en tråd när solen bröt fram med en sådan kraft att ljusskenet knarrade till som en liten båt. Luften som renats av tre dagars regn fylldes av flygmyror. Han insåg att han behövde kasta vatten, men sköt upp det tills han blivit klar med fisken. Klockan tio över fyra gick han mot gården och hörde då ett avlägset ljud av instrument, dånande slagverk och barnsliga glädjerop, och för första gången sedan ungdomen gick han villigt i vemodets fälla och återkallade den osannolika eftermiddag då hans far tagit med honom för att upptäcka isen. Santa Sofía de la Piedad släppte det hon hade för händer i köket och sprang mot dörren. – Det är cirkusen! ropade hon. Istället för att gå till kastanjen gick också överste Aureliano Buendía till dörren som vette mot gatan och beblandade sig med de nyfikna som stod och tittade på sällskapet som drog förbi. Han såg en kvinna klädd i guld sitta på en elefantnacke. Han såg en sorgsen dromedar. Han såg en björn utklädd till en holländsk kvinna slå takten med en slev mot en kastrull. Han såg clownerna göra sina konster längst bak i tåget och när allt var över och inget annat blev kvar än gatans ljusa rymd, luften som var full av flygmyror och alla de nyfikna som vågat sig fram till ovisshetens avgrund, såg han återigen sin eländiga ensamhet i ögonen. Då gick han till kastanjen, alltmedan han tänkte på cirkusen och fortsatte att göra det när han kastade vatten, men utan att längre minnas den. Han drog ner huvudet mellan axlarna som en liten kyckling och blev stående så, med pannan mot kastanjens stam. Familjen märkte inget förrän nästa förmiddag klockan elva när Santa Sofía de la Piedad gick ut för att slänga soporna och slogs av synen av de lågt flygande gamarna.

Gabriel Garcia Marquez
Ur Hundra år av ensamhet 


Like a bird on the wire 
Like a drunk in a midnight choir 
I have tried in my way to be free

Leonard Cohen 
Ur Bird on the wire